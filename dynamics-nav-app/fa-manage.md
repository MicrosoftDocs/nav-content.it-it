---
title: Gestione di cespiti
author: SorenGP
ms.custom: na
ms.date: 09/22/2016
ms.reviewer: na
ms.suite: na
ms.tgt_pltfrm: na
ms.topic: article
ms-prod: dynamics-nav-2017
ms.translationtype: Human Translation
ms.sourcegitcommit: 51adfb3588099c496f0946ff71da5c6fe518f070
ms.openlocfilehash: 4fd7f0f5bb37a90583f292a8d8b680f826d1a8da
ms.contentlocale: it-it
ms.lasthandoff: 06/26/2017

---

# <a name="manage-fixed-assets"></a>Gestione di cespiti
La funzionalità Cespiti di Dynamics NAV fornisce una sintesi dei cespiti e garantisce che l'ammortamento periodico venga calcolato in modo corretto. Consente, inoltre, di tenere traccia dei costi di manutenzione, di gestire polizze assicurative, di registrare transazioni di cespiti e di generare diversi report e statistiche.

Per ogni cespite occorre impostare una scheda che ne riporti le relative informazioni. È possibile impostare edifici o attrezzature di produzione come bene principale con un elenco di componenti ed è possibile raggrupparli in vari modi, ad esempio per classe, reparto o ubicazione. È quindi possibile iniziare ad acquistare, gestire e vendere i cespiti. È possibile anche impostare i cespiti previsti. Qualsiasi vendita o acquisto previsto può quindi essere incluso nei report.

Per tenere traccia degli ammortamenti dei cespiti nonché di altre transazioni finanziarie relative ai cespiti, si imposta uno o più registri beni ammortizzabili per ogni cespite dell'azienda. L'ammortamento può essere eseguito mediante l'esecuzione di un report per calcolare l'ammortamento periodico e compilare la registrazione con i movimenti risultanti, pronti per essere registrati. Dynamics NAV supporta diversi metodi di ammortamento. Per ulteriori informazioni, vedere [Metodi di ammortamento](fa-depreciation-methods.md). È possibile impostare più registri beni ammortizzabili per ogni cespite per scopi differenti, ad esempio uno per il reporting dell'IVA e un altro per il reporting interno.

È possibile registrare i costi di manutenzione e la data del prossimo intervento per ogni bene. Può essere importante tenere traccia delle spese di manutenzione ai fini della predisposizione del budget e per decidere se un cespite debba essere sostituito.

Ogni cespite può essere allegato a una o più polizze assicurative. È quindi possibile facilitare la verifica della conformità tra gli importi della polizza assicurativa e il valore dei cespiti a essa collegati. In questo modo viene agevolato anche il controllo dei premi assicurativi annuali.

**Nota**: è possibile registrare le transazioni dei cespiti nella finestra **Reg. cespiti in G/L** o **Registraz. cespiti**, a seconda se le transazioni sono per la creazione di rendiconti finanziari o per la gestione interna. Nella Guida per i cespiti viene descritto solo come utilizzare la finestra **Reg. cespiti in G/L**. Per ulteriori informazioni, vedere [Procedura: Impostare l'ammortamento cespiti](fa-how-setup-depreciation.md).

Nella tabella seguente viene descritta una sequenza di task, con collegamenti agli argomenti che li descrivono.

| Per | Vedere |
|----|-----|
|Impostare valori predefiniti, contabilità cespiti, categorie di registrazione, chiavi di allocazione, registrazioni e tipi di registrazione.|[Impostazione cespiti](fa-setup.md)|
|Creazione di cespiti, assegnazione di metodi di ammortamento, registrazione di acquisti, valori di realizzo e stampa di liste di cespiti.|[Procedura: Acquisire i cespiti](fa-how-acquire.md)|
|Registrazione delle visite di assistenza, pubblicazione dei costi di manutenzione e monitoraggio dei costi di manutenzione.|[Procedura: Gestire i cespiti](fa-how-maintain.md)|
|Aggiornamento delle informazioni di assicurazione, registrazione dei costi di acquisto in polizze assicurative, modifica della copertura assicurativa, visualizzazione delle statistiche di assicurazione e creazione di liste delle polizze assicurative.|[Procedura: Assicurare i cespiti](fa-how-insure.md)|
|Riclassificazione dei cespiti, trasferimento dei cespiti in ubicazioni diverse, suddivisione o raggruppamento dei cespiti.|[Procedura: Trasferire, dividere o raggruppare i cespiti](fa-how-trans-split-combine.md)|
|Rettifica dei valori dei cespiti, registrazione dell'ammortamento e di transazioni di svalutazione.|[Procedura: Rivalutare i cespiti](fa-how-revalue.md)|
|Calcolo dell'ammortamento, registrazione dell'ammortamento e analisi dell'ammortamento nei report sui cespiti.|[Procedura: Ammortizzare i cespiti](fa-how-depreciate-amortize.md)|
|Registrazione di transazioni di cessione, visualizzazione dei movimenti contabili di cessione e registrazione di cessioni parziali.|[Procedura: Cedere o ritirare i cespiti](fa-how-dispose-retire.md)||
|Gestione dei budget per i cespiti, costi di acquisto previsti, previsioni di cessione dei cespiti e previsioni di ammortamento.|[Procedura: Gestione dei budget per i cespiti](fa-how-manage-budgets.md)|

## <a name="see-also"></a>Vedi anche
[Impostazione cespiti](fa-setup.md)  
[Contabilità](finance-setup.md)  
[Benvenuto in Dynamics NAV](across-get-started.md)

