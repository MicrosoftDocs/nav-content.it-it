---
title: Modifica delle impostazioni di base
author: SusanneWindfeldPedersen
ms.custom: na
ms.date: 09/23/2016
ms.reviewer: na
ms.suite: na
ms.tgt_pltfrm: na
ms.topic: article
ms-prod: dynamics-nav-2017
ms.translationtype: Human Translation
ms.sourcegitcommit: 51adfb3588099c496f0946ff71da5c6fe518f070
ms.openlocfilehash: ef0204fca3d139c64a0277b4e1d6d15fd0873248
ms.contentlocale: it-it
ms.lasthandoff: 06/26/2017

---

# <a name="changing-basic-settings"></a>Modifica delle impostazioni di base
Nella finestra **Impostazioni personali** è possibile vedere e modificare le impostazioni di base per il client Web Dynamics NAV.  

## <a name="role-center"></a>Gestione ruolo utente
Gestione ruolo utente rappresenta la home page, una pagina iniziale che è progettata per le esigenze del ruolo. Nella home page è disponibile una panoramica dell'azienda. A sinistra è presente una barra di spostamento che consente di accedere rapidamente a clienti, fornitori, articoli e così via.

Al centro si trovano i riquadri Attività. I riquadri Attività mostrano i dati correnti ed è possibile fare clic su di essi o toccarli per accedere al documento selezionato. È possibile impostare degli indicatori delle prestazioni chiave (KPI) per visualizzare un determinato grafico per rappresentare visivamente i flussi di cassa o le spese e i ricavi.

È inoltre possibile creare una lista di Clienti preferiti nella home page per gli account con cui si intrattengono affari spesso o a cui è importante prestare un'attenzione speciale. Utilizzare le frecce per comprimere parte della pagina e per creare più spazio dove visualizzare i dati specifici. Nella parte superiore della home page si trovano tutte le azioni applicabili al contenuto corrente. Anche questa parte può essere compressa. È sufficiente fare clic o toccare all'interno dell'area compressa per visualizzarla di nuovo.

La Gestione ruolo utente di default è **Gestore ordini vendite**, ma è possibile selezionare un'altra Gestione ruolo utente più adatta alle proprie esigenze. Per ulteriori informazioni, vedere [Procedura: Modificare il Centro ruolo utente](ui-change-role.md).

## <a name="company"></a>Società
Una società funziona da contenitore dei dati in Dynamics NAV. Possono essere presenti più società in un database, ma è possibile selezionarne solo una alla volta.

La società CRONUS US è la società di default. Contiene solo dati dimostrativi.   

## <a name="work-date"></a>Data di lavoro
La data di lavoro predefinita in genere è la data odierna. Per poter eseguire task quali il completamento delle transazioni per una data che non corrisponde alla data corrente, può essere necessario modificare temporaneamente la data di lavoro.

**Suggerimento**: digitare **w** per immettere rapidamente la data di lavoro in un campo di data. Scrivere **t** per immettere rapidamente la data corrente nel campo della data.

**Importante**: la data di lavoro viene modificata solo fino a quando si chiude la società o fino a quando la data cambia. Se viene aperta una società differente oppure quando viene aperta la stessa società il giorno successivo ed è ancora necessario utilizzare una data di lavoro diversa, occorre reimpostare la data di lavoro.

## <a name="region-and-language"></a>Area e lingua
Qui è possibile modificare l'area, la lingua e il fuso orario. Le impostazioni internazionali determinano il formato dei dati quali date, ore, numeri, valute e così via. Il fuso orario specifica il fuso orario relativo alla data e all'ora di visualizzazione o di accesso a Dynamics NAV. Per rendere effettive le modifiche, è necessario disconnettersi e riconnettersi nuovamente.

## <a name="confirmation-dialogs"></a>Finestre di dialogo di conferma
Utilizzare le opzioni indicate in questa sezione se si desidera specificare alcuni controlli aggiuntivi per la registrazione dei documenti. Le opzioni sono selezionate come standard, ma è possibile deselezionare le caselle di controllo per evitare di ottenere avvisi o messaggi specifici.

## <a name="see-also"></a>Vedi anche
[Utilizzare Dynamics NAV](ui-work-product.md)  
[Procedura: Modificare la Gestione ruolo utente](ui-change-role.md)  

