---
title: "Gestire la contabilità fornitori"
author: SorenGP
ms.custom: na
ms.date: 09/22/2016
ms.reviewer: na
ms.suite: na
ms.tgt_pltfrm: na
ms.topic: article
ms.prod: dynamics-nav-2017
ms.translationtype: Human Translation
ms.sourcegitcommit: 51adfb3588099c496f0946ff71da5c6fe518f070
ms.openlocfilehash: 50a68e1eaf0d6057420635f85b473639e39caa5a
ms.contentlocale: it-it
ms.lasthandoff: 06/26/2017

---

# <a name="manage-payables"></a>Gestire la contabilità fornitori
Un'attività centrale nella gestione della contabilità fornitori è rappresentata dal pagamento dei fornitori. È possibile utilizzare delle funzioni per compilare automaticamente la finestra **Registrazioni pagamenti** con le righe di pagamento per le fatture di acquisto in scadenza. Per eseguire rapidamente le transazioni bancarie implicate, è possibile esportare più righe di registrazione pagamenti in un file, che sarà quindi caricato nella banca per l'elaborazione. È inoltre possibile effettuare i pagamenti con assegno, incluso trasmettere assegni come pagamenti elettronici.

Un'altra attività tipica è il collegamento dei pagamenti in uscita ai relativi movimenti contabili fornitori e la conseguente chiusura delle fatture di acquisto o delle note di credito di acquisto come pagate. Questa operazione può essere eseguita nella finestra **Registrazione riconciliazione pagamenti** importando un file di rendiconto della banca per registrare rapidamente i pagamenti in Dynamics NAV. Una funzione di collegamento automatico collega i pagamenti al fornitore o ai movimenti contabili clienti aperti correlati in base alle corrispondenze tra il testo di pagamento e le informazioni del movimento. È possibile utilizzare varie funzionalità per esaminare e modificare i collegamenti automatici prima di effettuare la registrazione. Quando si effettua la registrazione, è possibile scegliere di chiudere qualsiasi movimento contabile di conto corrente bancario aperto correlato ai movimenti contabili. Questo significa che il conto bancario viene automaticamente riconciliato una volta che tutti i pagamenti sono collegati.

In alternativa, è possibile collegare i pagamenti in uscita manualmente nella finestra **Registrazioni pagamenti** o dai movimenti di contabilità fornitore correlati.

Nella tabella seguente viene descritta una sequenza di attività, all'interno della contabilità fornitori, con collegamenti agli argomenti che li descrivono.

|Per |Vedere |
|---|----|
|Generare pagamenti fornitori in scadenza classificati in ordine di priorità in base agli sconti sui pagamenti e alle penalità per i pagamenti scaduti. In alternativa, esportare i pagamenti in un file della banca quando si effettua la registrazione.|[Effettuare i pagamenti](payables-make-payments.md)|
|Collegare i pagamenti fornitori automaticamente alle fatture di acquisto non pagate importando un file di rendiconto bancario.|[Collegare i pagamenti automaticamente e riconciliare i conti correnti bancari](receivables-apply-payments-auto-reconcile-bank-accounts.md)|
|Collegare manualmente i pagamenti fornitori alle fatture di acquisto non pagate.|[Collegare i pagamenti ai fornitori manualmente](payables-how-apply-purchase-transactions-manually.md)|

## <a name="see-also"></a>Vedi anche
[Gestire gli acquisti](purchasing-manage-purchasing.md)  
[Gestire la contabilità clienti](receivables-manage-receivables.md)  
[Utilizzare Dynamics NAV](ui-work-product.md)  
[Tra le aree aziendali](ui-across-business-areas.md)

